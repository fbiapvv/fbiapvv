### vitajte na githube pre projekt APVV-20-0457 👋

**Názov projektu:** Monitorovanie a trasovanie pohybu a kontaktu osôb v zdravotníckych zariadeniach
(Monitoring and Tracing of Movement and Contacts of Persons in Medical Facilities)

**Číslo projektu: APVV-20-0457**

**Anotácia projektu:** Zdravotníctvo patrí medzi najdôležitejšie systémy, ktorých nefunkčnosť spôsobuje závažný dopad na zdravie a život obyvateľov. V Slovenskej republike patrí zdravotníctvo medzi sektory kritickej infraštruktúry a jeho význam a dôležitosť potvrdzuje súčasná epidémia Covid-19, ktorá zmenila v dramaticky krátkom čase život i spôsob myslenia takmer celého ľudstva. Ukázala skutočnosť, aká dôležitá je pre celú spoločnosť zdravotná starostlivosť a paradoxne poukázala na výdavky súvisiace so zdravotníctvom ako na investíciu do prosperity a konkurencieschopnosti krajiny v globálnom svete a nielen ako na nutný nákladový faktor.

Napriek tomu, že pohyb osôb v mnohých zariadeniach poskytujúcich zdravotnú starostlivosť je v súčasnom období pandémie COVID-19 obmedzený, existujú aj také zariadenia, kde tento pohyb nie je možné vylúčiť prípadne obmedziť. Ako príklad je možné uviesť nemocnice nadregionálneho významu, ktoré poskytujú ambulantnú a ústavno-preventívnu starostlivosť. Dennodenne navštívi takéto zariadenie množstvo ľudí s cieľom získať potrebnú zdravotnú starostlivosť, pričom nie je možné vylúčiť prípadnú infekčnosť niektorých osôb pohybujúcich sa v priestoroch daného zariadenia. Monitorovanie pohybu osôb pohybujúcich sa v rámci areálu zdravotníckeho zariadenia sa môže stať významnou pomôckou pri vyhľadávaní kontaktov potvrdených prípadov.

**Cieľ projektu:** Analyzovať právne možnosti, ekonomické, zdravotnícke a bezpečnostné dopady monitorovania osôb a kontaktov v zdravotníckych zariadeniach a následne vytvoriť a aplikovať systém na monitorovanie a
trasovanie osôb a ich kontaktov v zdravotníckych zariadeniach, s následným možným využitím vo verejne prístupných priestoroch, resp. priestoroch, kde je predpokladaný pohyb veľkého počtu ľudí.

**Doba riešenia projektu:** od 1.7.2021 do 30.6.2024

**Riešiteľ projektu:** Žilinská univerzita v Žiline, Univerzitná 8215/1, 01026, Žilina

**Financovanie:** Agentúra na podporu výskumu a vývoja (APVV)
